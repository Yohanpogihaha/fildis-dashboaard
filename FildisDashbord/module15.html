<!DOCTYPE html>
<html lang="tl">
<head>
    <meta charset="UTF-8">
    <title>Module 15 - Mga Dulang at Teorya sa Pananaliksik</title>
    <style>
        body {
            font-family: Arial, sans-serif;
            margin: 0;
            padding: 0;
            background-color: #333;
            background-size: cover;
            background-position: center;
            background-repeat: no-repeat;
            color: #333;
        }
        .container {
            max-width: 1100px;
            margin: 50px auto;
            background-color: white;
            padding: 30px;
            border-radius: 8px;
            box-shadow: 0 0 15px rgba(0, 0, 0, 0.1);
        }
        h1, h2, h3 {
            color: #0a4d8c;
        }
        h1 {
            font-size: 2em;
            margin-bottom: 0;
            text-align: center;
        }
        p {
            line-height: 1.6;
            font-size: 1.1em;
            margin-bottom: 15px;
            text-align: justify;
        }
        .section {
            margin-bottom: 30px;
        }
        ul {
            margin-left: 20px;
        }
        .title {
            text-align: center;
        }
        strong {
            color: #003366;
        }
    </style>
</head>
<body>
    <div class="container">
        <h1 class="title">MGA DULOG AT TEYORYA SA PANANALIKSIK</h1>
        <h1>Week 15</h1>

        <div class="section">
            <h2>4.1 Malinang ang Filipino bilang daluyan ng inter/multidisiplinaring diskurso
            at pananaliksik</h2>
            <h2>Mga Dulong at Teyorya sa Pananaliksik</h2>
            <p>Ang mga dulog at teorya sa pananaliksik ang gabay ng isang mananaliksik kung paano isasagawa o bibigyang-direksyon ang pananaliksik. Karaniwan itong ginagawang batayan upang ilahad kung aling mga datos ang taglay na ng mananaliksik, kung anong proseso ang kanyang isasagawa upang makapangalap ng datos.</p>
        </div>

        <div class="section">
            <h3>Ang Teyorya ng Dating</h3>
            <p>Sinasabi ni Bienvenido Lumbera na noon pa man, ang teorya ng “Dating” ay ginagamit na ng mga mananaliksik, higit sa mga panunuring pampanitikan. Sa pamamagitan ng teoryang ito ay naipababatid ng isang manunulat o mananaliksik ang naging epekto at apekto ng isang babasahin sa isang mambabasa.</p>
        </div>

        <div class="section">
            <h3>Ang Teoryang Bakod-Bukod-Buklod</h3>
            <p>Ipinakilala ni Elizabeth Morales-Nuncio ng Pamantasang De La Salle ang teoryang ito. Sa pamamagitan ng teoryang ito ay ihinahain ang isang pananaliksik sa pamamagitan ng pagsusuri kung paano tinataglay ng magkakaibang baryabol ang hangganan ng isang baryabol o ang pagpapakita ng “bakod”, ang pagiging katangi-tangi ng bawat baryabol o paglalahad ng “bukod”, gayundin ang tinatawag na “buklod”.</p>
            <p>Maaaring ihalintulad ang teoryang ito sa pagbuo ng isang Venn Diagram. Kahit may maraming baryabol ang susuriin, nailalahad ang mga katangian ng baryabol batay sa kung paano ito nabibigyang-limitasyon at naipapakita ang pagkakatulad at pagkakaiba.</p>
            <p>Sa serye ng lekturang pangwika ni Dr. David Michael San Juan (2018), ang konseptong ito ni Elizabeth Nuncio ay ganito ang nakasaad:</p>
            <ul>
                <li><strong>Bakod:</strong> konsepto ng heyograpiya; sakop at saklaw, dimensyon at lawak ng nasasakupan; pisikal na dibisyon</li>
                <li><strong>Bukod:</strong> pagsasantabi o eksklusyon; konsepto ng marginalization</li>
                <li><strong>Buklod:</strong> mga espasyo na bukas para sa lahat gaya ng daanan, food court, public CR, atbp.</li>
            </ul>
            <p><em>Ang Siyudad ng Mall: Ang Bakod, Bukod at Buklod bilang Espasyo at Biswal mula Tabuan hanggang SM City North Edsa</em> ni Elizabeth Morales-Nuncio</p>
        </div>

        <div class="section">
            <h2>4.2 Maunawaan ng malinaw ang pagkakaiba-iba ng mga metodo sa pananaliksik sa lipunan</h2>
            <h3>Posibleng Aplikasyon ng Bakod, Bukod at Buklod</h3>
            <ul>
                <li>Pag-aaral sa mga espasyo at kung paano tayo pinapahihiwalay o pinaguugnay nito.</li>
                <li>Pag-aaral hinggil sa gated village at “gilidages” (mga maralitang komunidad sa tabi ng mga gated subdivision)</li>
                <li>Pag-aaral sa eksklusibidad ng ilang mga lugar/espasyo sa bansa.</li>
                <li>Pag-aaral sa kaibahan ng work space ng ordinaryong manggagawa at ng mga CEO, at mga lugar ng kanilang interaksiyon (board room atbp)</li>
            </ul>

            <h3>Pagbaklas / Pagbagtas</h3>
            <p>Mahusay gamitin ang ganitong teorya at dulog kung ang sasaliksikin ay mga polisiya upang ang polisiyang binanggit ay lalo pang mapahusay o kaya ay tuluyang isantabi na muna.</p>
            <p>Malayang nakakapaghain ng mga pangyayari na tumataliwas o tumututol sa polisiya o ang tinatawag na “pagkalas”. Responsibilidad ng kung kakalas ay may matibay o kongkretong datos na ihahain upang mapasubalian o maipakita ang kahinaan ng isang polisiya.</p>
            <p>Sa presentasyon ni Dr. Michael David San Juan (2018) patungkol sa Pagbaklas/Pagbagtas:</p>
            <ul>
                <li><strong>Pag-aklas:</strong> pagsusuring historikal</li>
                <li><strong>Pagbaklas:</strong> pagbuwag sa mga tradisyonal na pag-aaral</li>
                <li><strong>Pagbagtas:</strong> paghahapag ng alternatibo; pagtawid sa hinaharap</li>
            </ul>
            <p>Isang halimbawang pananaliksik gamit ang konseptong ito ay ang <em>Pag-aklas, Pagbaklas, Pagbagtas: Politikal na Kritisismong Pampanitikan</em> ni Rolando Tolentino. Isa pang mungkahi ay ang pananaliksik ni San Juan na <em>Pag-aklas, Pagbaklas, Pagbagtas sa Patakarang Pangkaunlaran ng Pilipinas</em>.</p>
        </div>

        <div class="section">
            <h2>4.3 Maitaguyod ang paggamit ng wikang Filipino sa Pananaliksik sa iba pang disiplina</h2>

            <h3>Pantayong Pananaw</h3>
            <p>Ang Pantayong Pananaw ay pamana ni Dr. Zeus Salazar (1997). Narito ang kanyang pagbubuod sa konsepto:</p>
            <p>Ang buod ng pantayong pananaw ay nasa panloob na pagkakaugnay-ugnay at pag-uugnay ng mga katangian, halagahin, hangarin, kaugalian, pag-aasal, kaalaman, karunungan at karanasan ng isang kabuuang pangkalinangan—kabuuang nababalot sa at ipinapahayag sa pamamagitan ng isang wika; ibig sabihin, sa loob ng isang nagsasariling talastasan/diskursong pangkalinangan-pangkabihasnan. Isang reyalidad ito sa loob ng alin mang grupong etnolingguwistikong may kabuuan at kakayahan, sa atin at sa ibang dako man ng mundo.</p>

            <h3>Pagdalumat-Salita</h3>
            <p>Sa serye ng lektura sa wika na ginaganap sa Politeknikong Unibersidad ng Pilipinas, tinalakay ni Propesor Roderick Nuncio ang maraming konsepto sa pananaliksik. Isa na rito ang tinatawag na pagdalumat-salita.</p>
            <p>Ayon kay Propesor Nuncio, tinatawag na dalumat-salita ang paggamit ng wika sa mataas na antas ng pagteteorya batay sa masusi, masinop, kritikal at analitikal na paggamit ng mga salitang kumakatawan sa mga ideya at kaalamang nagiging konsepto. Tinitingnan sa paraang ito ang ugnayan ng salitang-ugat at ang varyasyon ng mga pagbabanghay ng salita na nagluluwal ng sanga-sangang kahulugan.</p>

            <p>Ipinakita rin ni Nuncio ang estilo ng mga mananaliksik sa paggamit ng dalumat-salita sa kanyang presentasyon:</p>
            <ul>
                <li>Pag-imbento/pagkatha ng mga bagong salita/konsepto: <em>Pinipinolohiya</em> ni Covar, <em>Pantayong Pananaw</em> ni Zeus Salazar, <em>Pamathalaan</em> ni Consolacion Alaras, <em>Sarilaysay</em> ni Rosario Torres-Yu</li>
                <li>Pagsasalin at pagdagdag ng kahulugan: <em>kritika, anda, gahum</em> ni IRC, <em>loob at labas</em></li>
                <li>Pag-aangkop / rekontekstuwalisasyon: <em>Sikolohiyang Pilipino</em> ni Virgilio Enriquez, <em>Kasaysayan bilang “salaysay na may saysay”</em> at <em>“pag-uulat sa sarili”</em>, <em>Dating</em> bilang pagdadalumat sa estetikang Filipino ni Lumbera</li>
                <li><strong>Pantawang Pananaw:</strong> kapangyarihan ng tawa na tumutuligsa at nang-uyam sa mga nasa kapangyarihan; ang tawa bilang kritika</li>
                <li><strong>Sagandiwa:</strong> kalikasan ng araling Filipino bilang multidisiplinaryo ang lapit, multikultural at multilinggwal ang mga konsiderasyon. Pasasanga-sanga ng mga talastasang pangkalinangan sa loob at labas ng bansa na may lalim at lawak. Kaisahan ito ng maramihang pakikisangkot tungo sa mapanaklaw at malawakang kapilipinuhan ng sarili’t bansa.</li>
            </ul>
        </div>
    </div>
</body>
</html>
